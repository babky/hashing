<html>
<head>
	<meta http-equiv="content-type" content="text/html; charset=utf-8">
	<title>Datové struktury I - 2015/2016</title>
	
	<style type="text/css">
		h1 {
			font-size: 14px;
		}
	</style>
</head>
<body>
<h1>Datové struktury I - NTIN066 - ZS 2015/2016 - 1. úkol</h1>

<h2>Podmínky</h2>
<dl>
	<dt>Termín odevzdání</dt><dd>27. října 2015. Samotné měření je možné dodělat do 3. listopadu 2015.</dd>
	<dt>Způsob odevzdání</dt><dd>Odesláním v příloze emailem na <strong>ds1@kam.mff.cuni.cz</strong>.</dd>
	<dt>Vstup a výstup</dt><dd>Řešení musí přečíst vstupní textová data ze souboru <strong>data.txt</strong> a zapsat je setříděná do souboru <strong>data.out</strong>. Předpokládejte, že zmíněné soubory se nacházejí v aktuálním adresáři.</dd> 
	<dt>Systém</dt><dd>Fyzická pamět testovacího počítače je <strong>8 GB</strong>, OS Linux.</dd>
	<dt>Čas</dt><dd>Řešení musí vyprodukovat korektní řešení do <strong>60 minut</strong>.</dd>
</dl>

<h2>Pravidla</h2>
<ul>
	<li>Veškerý odevzdaný kód musí být originální tedy vytvořen vámi bez jakékoliv vedlejší "inspirace". Povolené jsou řešení v jazycích C/C++ (doporučený jazyk), Java a C#.</li>
	<li>Svůj kód s nikým nesdílejte, aby se váš kód nestal něčí "inspirací". Výjimku tvoří odevzdání kódu.</li>
	<li>Úkol a možné postupy řešení můžete probírat s ostatními, avšak respektuje výše uvedené o nesdílení kódu. To znamená - společná diskuse je povolena, ale programujte sami.</li>
	<li>Používajte standardní konstrukty vašeho programovacího jazyka, ale už ne speciální knihovní funkce. Veškerý třídící kód musíte naprogramovat samostatně, t.j. nepoužívajte std::sort a podobné funkce vašeho jazyka.</li>
	<li>Vaše řešení musí být odevzdáno jako jediný soubor.</li>
	<li>Řešení, která nejsou ve shodě s těmito pravidly, nebudou hodnocená.</li>
</ul>

<h2>Popis problému</h2>
<p>
Napište program, který setřídí soubor na disku <tt>data.txt</tt>. Soubor <tt>data.txt</tt> je textový soubor,
který na každém řádku obsahuje dvě kladná nanejvýš 63-bitová čísla bez znaménka, <i>klíč</i> a <i>hodnotu</i>. V setříděném souboru
<tt>data.out</tt> musí jít klíče vzestupně. Pro každý klíč vypište minimální hodnotu, s kterou byl asociován.
</p>

<h3>Generování dat a testování</h3>
<p>
Pomocí unixového programu <tt>/afs/ms.mff.cuni.cz/u/b/babkm5am/ds1/hw1/gen-data</tt> dostupného v laboratoři Rotunda vygenerujte zkušební vstup (je nutné přesměrovat do <tt>data.txt</tt>, protože generátor vypisuje na standardní výstup). 
Následně změřte dobu běhu vašeho programu na jednom z počítačů <tt>u-pl0</tt> až <tt>u-pl15</tt>. Vygenerovaný soubor má cca 58 GB a časový limit na jeho setřídění je 60 minut. Rychlost a správnost řešení bude následně ověřena na jiných ale podobných datech. Řešení, které se nevejde do tohoto časového limitu na těchto datech, je považované za nedostačující.
</p>
<p>
Při měření ukládejte soubor <tt>data.txt</tt> a jakékoliv pomocné soubory do adresáře <tt>/tmp</tt>. 
Po ukončení měření po sobě soubory smažte, aby ostatní mohli provést svoje měření.
Jinak dojde místo na disku a ostatní po vás nemohou soubory smazat, čím bude počítač zablokován.
Nezapomínejte smazat nejen pomocní soubory ale i vstup a výstup.
</p>
<p> 
Chovejte se k ostatním ohleduplně, pokud uvidíte, že někdo daný počítač zrovna používá na výpočty (příkazy <tt>who</tt> a <tt>top</tt> nebo <tt>htop</tt>), použijte jiný počítač, nebo počkejte, až měření dokončí. 
Nekolegiální jednání anebo zablokovaný počítač mi hlaste emailem na <tt>ds1@kam.mff.cuni.cz</tt>. 
</p>
<p>
Naměřenou dobu vašeho programu pošlete přes formulář nebo emailem na <tt>ds1@kam.mff.cuni.cz</tt> s detaily uvedenými níže. 
Řešení je nutné odevzdat ve výše uvedeném termínu.
</p>

<h2>Příklad vstupu</h2>
<tt>
96313 3992064775605989878<br>
6024613951808161023 4071849752967919252<br>
11417427497858712892 9671181978208670736<br>
3894 2867422479361385327<br>
96313 3992064775605758114<br>
6437842131676518652 6510455770151352973<br>
</tt>

<h2>Výstup</h2>
<tt>
3894 2867422479361385327<br>
96313 3992064775605758114<br>
6024613951808161023 4071849752967919252<br>
6437842131676518652 6510455770151352973<br>
11417427497858712892 9671181978208670736<br>
</tt>

<h2>Generování zkušebních dat</h2>
<tt>$/afs/ms.mff.cuni.cz/u/b/babkm5am/ds1/hw1/gen-data -s XX >/tmp/data.txt</tt>
<p>vygeneruje data pro měření cca 58 GB a</p>
<tt>$/afs/ms.mff.cuni.cz/u/b/babkm5am/ds1/hw1/gen-data -s XX --short >/tmp/data.txt</tt>
<p>vygeneruje verzi dat pro ladění programu cca 3-4 GB.</p>

<p>
Zde XX jsou poslední dvě číslice z vašeho studentského čísla.
</p>

<h2>Doprovodný email</h2>
Při odeslání emailu se změřeným časem uveďte detaily měření dle následujícího vzoru.<p>

<p>
Předmět uveďte ako 'HW1-55973318'. (t.j. HW1-&lt;studentské číslo&gt;).
Do přílohy vložte zdrojový kód vašeho řešení, pojmenujte jej napríklad <tt>sorter-55973318.cpp</tt>.
</p>

<tt>
Jméno: Michal Koucky<br>
Počítač: u-pl7<br>
CPU: Intel(R) Core(TM) i7 CPU 920 @ 2.67GHz<br>
RAM: 6 GB<br>
Čas: real 43m41.704s, user 20m30.975s sys 1m26.892s<br>
Datum spuštění: 08-09-14 15:28:50<br>
XX: 37<br>
Popis: Pouzil jsem Huge-sort kombinovany se Super-sortem aplikovanym na inverzni prvky.<br>
Pseudonym: nechci byt uveden.<br>
Cvičení: pondeli-12:20-lichy.<br>
Kompilace: javac sorter-55973318.java nebo gcc -O3 sorter-55973318.cpp<br>
</tt>

<h3>Odevzdání</h3>
<p>
V případě, že budete měřit po 27. 10., pošlete stejný email s doplněnými naměřenými hodnotami, ale už bez zdrojového kódu.
V případě, že se nemůžete vejít do časového limitu, zkuste seed 333.
</p>

</body>
</html>

