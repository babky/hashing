<html>
<head>
	<meta http-equiv="content-type" content="text/html; charset=utf-8">
	<title>Datové struktury I - 2015/2016</title>
</head>
<body>
<h1>Datové struktury I - NTIN066 - ZS 2015/2016 - 1. úkol</h1>

<h2>Podmínky</h2>
<dl>
	<dt>Termín odevzdání</dt><dd>23. října 2014</dd>
	<dt>Způsob odevzdání</dt><dd>odevzdaním na <a href="http://google.it/">stránce pre odevzdání prvního úkolu</a> <strong>nebo</strong> odesláním v příloze emailem na <strong>ds1@kam.mff.cuni.cz</strong></dd>
	<dt>Vstup a výstup</dt><dd>Řešení musí vstup přečíst ze souboru <strong>data.txt</strong> a zapsat je setříděná do <strong>data.out</strong></dd>
	<dt>Paměť</dt><dd>Řešení bude spuštěno na počítači s <strong>8 GB paměti</strong>.</dd>
	<dt>Čas</dt><dd>Řešení musí vyprodukovat korektní řešení do <strong>60 minut</strong>.</dd>
</dl>

<h2>Pravidla</h2>
<ul>
	<li>Veškerý odevzdaný kód musí být originální tedy vytvořen vámi bez jakékoliv vedlejší "inspirace".</li>
	<li>Svůj kód s nikým nesdílejte, aby se váš kód nestal něčí "inspirací". Výjimku tvoří odevzdání kódu.</li>
	<li>Úkol a možné postupy řešení můžete probírat s ostatními, avšak respektuje výše uvedené o nesdílení kódu. To znamená - společná diskuse je povolena, ale programujte sami.</li>
	<li>Řešení, která nejsou ve shodě s těmito pravidly, nebudou hodnocená.</li>
</ul>

<h2>Popis problému</h2>
<p>
Napište program, který setřídí soubor na disku <tt>data.txt</tt>. Soubor <tt>data.txt</tt> je textový soubor,
který na každém řádku obsahuje dvě 64-bitová čísla bez znaménka, <i>klíč</i> a <i>hodnotu</i>. V setříděném souboru
<tt>data.out</tt> musí jít klíče vzestupně. Pro každý klíč vypište minimální hodnotu, s kterou byl asociován.
</p>

<h3>Generování dat a testování</h3>
Pomocí unixového programu <tt>/afs/ms.mff.cuni.cz/u/k/koucky/ds1/pbl1-gen-data</tt> dostupného v laboratoři Rotunda vygenerujte zkušební soubor <tt>data.txt</tt>
a změřte dobu běhu vašeho programu na jednom z počítačů <tt>u-pl0</tt> až <tt>u-pl15</tt>. Vygenerovaný soubor má cca 45GB a časový
limit na jeho setřídění je 60 minut. Řešení, které se nevejde do tohoto časového limitu na těchto datech, je považované za nedostačující.
Při měření ukládejte soubor <tt>data.txt</tt> a jakékoliv pomocné soubory do adresáře <tt>/tmp</tt>. Po ukončení měření po sobě
soubory smažte, aby ostatní mohli provést svoje měření (jinak dojde místo na disku a ostatní po vás nemohou soubory smazat). 
Chovejte se k ostatním ohleduplně, pokud uvidíte, že někdo daný počítač zrovna používá (příkazy <tt>who</tt> a <tt>top</tt> nebo <tt>htop</tt>), 
použijte jiný počítač, nebo počkejte, až měření dokončí. Nekolegiální jednání mi hlaste emailem. 
Naměřenou dobu vašeho programu pošlete přes formulář nebo emailem na <tt>ds1@kam.mff.cuni.cz</tt> s detaily uvedenými níže. 
Řešení je nutné odevzdat ve výše uvedeném termínu.
Rychlost a správnost řešení bude následně ověřena na jiných ale podobných datech.


<h2>Příklad vstupu</h2>
<tt>
96313 3992064775605989878<br>
6024613951808161023 4071849752967919252<br>
11417427497858712892 9671181978208670736<br>
3894 2867422479361385327<br>
96313 3992064775605758114<br>
6437842131676518652 6510455770151352973<br>
</tt>

<h2>Výstup</h2>
<tt>
3894 2867422479361385327<br>
96313 3992064775605758114<br>
6024613951808161023 4071849752967919252<br>
6437842131676518652 6510455770151352973<br>
11417427497858712892 9671181978208670736<br>
</tt>

<h2>Generování zkušebních dat</h2>
<tt>$/afs/ms.mff.cuni.cz/u/k/koucky/ds1/pbl1-gen-data XX >/tmp/data.txt</tt>
<p>vygeneruje data pro měření a
<p><tt>$/afs/ms.mff.cuni.cz/u/k/koucky/ds1/pbl1-gen-data - XX >/tmp/data.txt</tt>
<p>vygeneruje desetinovou verzi dat pro účely ladění. Zde XX jsou poslední
dvě číslice z vašeho studentského čísla.

<h2>Doprovodný email</h2>
Při odeslání emailu se změřeným časem uveďte detaily měření dle následujícího vzoru<p>
<tt>
Name: Michal Koucky<br>
Computer: u-pl7<br>
CPU: Intel(R) Core(TM) i7 CPU 920 @ 2.67GHz<br>
RAM: 6GB<br>
Time (according to the time utility): real 43m41.704s, user 20m30.975s sys 1m26.892s<br>
Date and time when the measurement took place: 08-09-14 15:28:50<br>
XX (for the gen-data program): 37<br>
A short description: Pouzil jsem Huge-sort kombinovany se Super-sortem aplikovanym na inverzni prvky.<br>
Pseudonym pro zverejneni na webu: nechci byt uveden.<br>
</tt>

<h2>Parametre stroja</h2>
CPU: AMD Phenom(tm) II X4 955 Processor<br />
Paměť: 8 GB
<pre>
$ free -m
             total       used       free     shared    buffers     cached
Mem:          7477       7266        210          3         18        905
-/+ buffers/cache:       6341       1135
Swap:         7985          6       7979
</pre>

</body>
</html>

